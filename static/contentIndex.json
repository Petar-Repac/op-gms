{"Autori":{"title":"Autori","links":[],"tags":[],"content":"Web prezentaciju pripremili i uredili Petar Repac i Zorica Urošević,\npredmetni nastavnici Osnova Programiranja, Web Dizajna, Internet Programiranja i grupe elektro-predmeta u Grafičko-Medijskoj Školi na Novom Beogradu."},"Java-AWT/0-Uvodni-čas":{"title":"0 Uvodni čas","links":["tags/java","tags/awt","tags/gui","tags/teorija"],"tags":["java","awt","gui","teorija"],"content":"O programskom paketu AWT\nJava AWT  (Abstract Window Toolkit) je API za razvoj Grafičkih Korisničkih Interfejsa (Graphical User Interface - GUI) ili grafičkih aplikacija pisanih u Javi.\nDa bismo mogli napisati neku grafičku aplikaciju koristeći AWT, potrebno je prvo da se upoznamo sa hijerarhijom klasa koje nam  AWT pruža:\n\nKomponente\nElementi GUI-ja kao što su: dugmići, tekstualna polja, labele itd. nazivaju se komponente.\nNazivi klasa komponenti u AWT-u su prikazani na dijagramu.\nDa bismo mogli prikazati komponentu na ekranu, ona se mora nalaziti unutar nekog Container-a.\nKontejneri (Container)\nKontejneri su elemnti grafičkog interfejsa, predstavljeni posebnom klasom u AWT-u koji služe tome da sadrže komponente.\nKontejner je apstrakcija, sa svojim konkretnim implementacijama koje vidimo na dijagramu: Frame, Dialog i Panel.\nU suštini kontejner određuje svoj sadržaj (koje komponente u sebi drži) i raspored/pozicioniranje komponenti koje sadrži ( Layout, više o ovome kasnije).\nTipovi kontejnera u Java AWT paketu su:\n1. Window\n2. Panel\n3. Frame\n4. Dialog\nProzor (Window)\nWindow je kontejner koji nema ivice niti trake za menije. Moramo napraviti instancu Frame, Dialog ili drugu instancu Window klase da bismo napravili ovu vrstu Containera.\nDijalog (Dialog)\nDialog je jednostavan kontejner sa ivicama i naslovom. Može postojati samostalno, i uglavnom se koristi za prikaz upozorenja, obaveštenja ili jednostavnih ulaznih komponenti.\nPanel\nPanel je kontejner koji ne koristi ni naslov, ni trake za menije, niti ima ivice. To je generički kontejner za smeštanje i pozicioniranje sadržaja. Da bismo prikazivali komponente, uglavnom ćemo ih smeštati u Panele.\nOkvir (Frame)\nFrame je kontejner koji sadrži naslov, ivice i traku za meni. Može i direktno sadržati druge komponente (dugmiće, labele, skrol-trake itd..). Može i sadržati više drugih kontejnera (uglavnom panela).\nKorisne metode klase Component\n// dodaje komponentu c komponenti nad kojom je pozvana\npublic void add(Component c);  \n \n// podešava dimenzije komponente\npublic void setSize(int width,int height);\n \n// određuje način raspoređivanja/pozicioniranja komponenti unutar ove komponente\npublic void setLayout(LayoutManager m);\n \n// određuje vidljivost - da li se komponenta prikazuje ili ne\npublic void setVisible(boolean status);\n \nOznake lekcije:\njavaawtguiteorija"},"Java-AWT/1-Uvodne-vežbe---pokazni-primer":{"title":"1 Uvodne vežbe - pokazni primer","links":["tags/java","tags/awt","tags/gui","tags/vežbe"],"tags":["java","awt","gui","vežbe"],"content":"Na ovim vežbama ćemo proći kroz proces pisanja jedne jednostavne Java AWT aplikacije da bismo se bolje upoznali sa klasama i metodama koje nam AWT programski paket nudi.\nAplikacija\nAplikacija koju pišemo će biti prozor veličine 300x300px (ovo je format ŠIRINA x VISINA) i sadržaće dugme određenih dimenzija na određenoj poziciji na kojem piše “Klikni me”. Klik na dugme, za sada, neće imati nikakav efekat na aplikaciju.\n\nKod\nimport java.awt.*;\n \npublic class PrviPrimer extends Frame {\n \n\tpublic PrviPrimer() {\n\t\t\n\t\tButton dugme = new Button(&quot;Klikni me&quot;);\n\t\t\n\t\t// Pozicija i dimenzije dugmeta (x, y, width, height)\n\t\tdugme.setBounds(30, 100, 80, 30); \n\t\t\n\t\t// dodajemo dugme u ovaj Frame (PrviPrimer je instanca klase Frame)\n\t\tadd(dugme); \n\t\t\n\t\t// velicina ovog prozora ce biti 300x300px\n\t\tsetSize(300,300); \n\t\t\n\t\t// ako ne postavimo nikakav Layout, default ce biti BorderLayout\n\t\tsetLayout(null); \n\t\t\n\t\t// sada je Frame vidljiv, po defaultu nisu vidljivi\n\t\tsetVisible(true); \n\t}\n\t\n\t\n\tpublic static void main(String[] args) { \n\t\t\t\n\t\tPrviPrimer instancaAplikacije = new PrviPrimer();\n\t}\n \n}\n \nKako smo dobili prikaz Frame-a?\nKlasa “PrviPrimer” koju smo napisali  nasleđuje, tj. proširuje klasu Frame, to jest nasčeđuje sva njena zaštićena i javna polja i metode.\nNasleđivanjem klase Frame imamo pogodnost da ne moramo pisati gomilu koda “od nule” za iscrtavanje prozora, već je to neko unapred napisao za nas u programskom paketu AWT.\nKako radi setBounds()?\nMetoda setBounds() koju pozivamo nad objektom dugme prihvata četiri celobrojna argumenta, koji predstavljaju veličine izražene u pikselima :\n\nx koordinatu\ny koordinatu\nširinu\nvisinu\n\nKoordinate u programskom paketu AWT, ali i u GUI desktop aplikacijama uopšte se tumače na sledeći način:\nGornja leva tačka samog početka prozora je na koordinati (0,0).\nPovećavanjem X koordinate pomeramo element za toliko piksela od leve ivice, tj. pomeramo ga za toliko piksela udesno.\nPovećavanjem Y koordinate pomeramo element za toliko piksela od gornje ivice, tj. pomeramo ga nadole.\nNakon što smo odredili poziciju i veličinu dugmeta, dodajemo ga našem Frame-u i postavljamo veličinu Frame-a na 300x300px.\nPozivom metode setLayout(null) našem Frame-u postavljamo LayoutManager (sistem raspoređivanja/pozicioniranja komponenti).\nPošto smo prosledili prazan pokazivač, Frame PrviPrimer će kao LayoutManager imati postavljen svoj default: BorderLayout.\nViše o Layoutima ćemo pričati kasnije.\nNakon što smo postavili vidljivost Frame-a na true, sigurni smo da će se naša aplikacija prikazati.\nPitanja\n\nŠta se dešava kada kliknemo na dugme?\nŠta se dešava kada pokušamo zatvoriti prozor? Zašto?\nKako možemo isključiti našu aplikaciju?\n\nOznake lekcije:\njavaawtguivežbe"},"index":{"title":"OP - GMŠ","links":["Autori"],"tags":[],"content":"Dobrodošli na websajt predmeta Osnovi Programiranja Grafičko-Medijske škole na Novom Beogradu.\nOvde možete pronaći materijale u programskom jeziku Java u obliku nastavnih jedinica prilagođenih obrazovnim programima srednjih stručnih grafičkih škola koji pohađaju predmet Osnovi Programiranja.\nSvi materijali su dostupni za slobodno neprofitno korišćenje, prilagođavanje i redistribuiranje dok god se autorima oda priznanje (Creative Commons BY-NC 4.0 License)."}}